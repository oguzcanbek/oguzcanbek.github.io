---
layout: post
title: Menpou! Bölüm 2 – Samuray Yüz Maskesi
---

<p align="justify">
&nbsp;&nbsp;&nbsp;&nbsp;
Tekrardan selamlar! Bu yazımda tutkal, gazete kağıdı ve alüminyum kullanarak maske yapımını anlatacağım.
</p>

<p align="justify">
&nbsp;&nbsp;&nbsp;&nbsp;
İlk bölümde de dediğim gibi maskeleri yapmaya artık önce yüzümün üzerine oturan bir “şablon”unu yaparak başlıyorum. Normalde maske gözlerimi de kapıyorsa, bu kısım biraz meşakkatli oluyor gibi ancak bu maskede, gözlerim açık olduğu ve sadece yüzümün burnumdan itibaren aşağısını kapayacağı için aynanın karşında kaba bir şablon çıkarmam kolay oldu. Aşağıda şablonun ilk halini görebilirsiniz:
</p>

![_config.yml]({{ site.baseurl }}/images/2020_07_menpou/01.jpeg)

<p align="justify">
&nbsp;&nbsp;&nbsp;&nbsp;
Şablonu yaparken ki amacım, yüzüme rahat oturacak bir yüzey oluşturmak. Maskenin üzerinde bulunacak yanak burun gibi çıkıntıların şekline takılmıyorum. Onları, maskenin yüze kabaca oturan ilk hali bittikten sonra geçiyorum.
</p>

<p align="justify">
&nbsp;&nbsp;&nbsp;&nbsp;
Alüminyumdan şablonun üzerine bolca tutkal sürüp, büyük kağıt parçalarını yapıştırarak başlıyorum. Buradaki amacım, hızlıca, maskenin dış yüzeyini tutkal ve kağıt parçalarıyla kaplayıp, maskenin dış şeklinin oturması:
</p>

![_config.yml]({{ site.baseurl }}/images/2020_07_menpou/02.jpeg)
![_config.yml]({{ site.baseurl }}/images/2020_07_menpou/03.jpeg)

<p align="justify">
&nbsp;&nbsp;&nbsp;&nbsp;
Bu adımın, dış yüzeyi, kenarları düşünmeden kapladığım zaman bitiyor. Kenarları en son düzeltmeyi planlıyorum. Şu an için, yanları neredeyse kulaklarıma, alt kısmı ise boynuma kadar uzanıyor. Dış yüzeyin bitmiş hali:
</p>

![_config.yml]({{ site.baseurl }}/images/2020_07_menpou/04.jpeg)
![_config.yml]({{ site.baseurl }}/images/2020_07_menpou/05.jpeg)

<p align="justify">
&nbsp;&nbsp;&nbsp;&nbsp;
İçeriyi bitirdikten sonra (tıpkı herkesin mantığının aynı şekilde yönlendireceği gibi) maskenin içini kağıt ve tutkal ile kapladım:
</p>

![_config.yml]({{ site.baseurl }}/images/2020_07_menpou/06.jpeg)

<p align="justify">
&nbsp;&nbsp;&nbsp;&nbsp;
İçeriyi kapladıktan sonra, kenarları da düzenledim. İçin ve dışın bitmiş hali:
</p>

![_config.yml]({{ site.baseurl }}/images/2020_07_menpou/07.jpeg)

<p align="justify">
&nbsp;&nbsp;&nbsp;&nbsp;
Şimdi zor kısım başlıyor. Maskenin üzerinde yeni hacimler oluşturmak gerekiyor. Daha öncesinde dediğim gibi gazete kağıdını veya pamuk kullanmak iyi sonuçlar vermiyor. Bu sebepten, tekrardan alüminyum folyo kullanarak bu hacimleri yaratmaya çalıştım.
</p>

<p align="justify">
&nbsp;&nbsp;&nbsp;&nbsp;
Bu adımda geniş bir burun yapmaya çalışıyorum. Dürüst olmak gerekirse alüminyum folyo da kafamdaki gibi işlemedi. Yaratmak istediğim hacmi yaratmaktansa yeni cılız bir katman oluştu. Ama biraz kağıt ekleyerek biraz da alüminyum ekleyerek istediğimi başardım:
</p>

![_config.yml]({{ site.baseurl }}/images/2020_07_menpou/08.jpeg)
![_config.yml]({{ site.baseurl }}/images/2020_07_menpou/09.jpeg)

<p align="justify">
&nbsp;&nbsp;&nbsp;&nbsp;
Sıradaki zorluk yanakları yapmak. Bu sefer alüminyum yapmak yerine, kağıttan üçgenler yaptım. Sonra iki tane üçgeni ortalarından kıvırıp, birer yüzlerini üst üste getirdim. Böylece üçgenleri kıvırdığım zaman üçgen prizmalar oluşturdum. Çokgenvari bir tarza sahip olmakla beraber, yapmak istediğim maskeye uygun düşüyorlardı. Bu sebepten iki tane gazete kağıdından yaptığım üçgen prizmayı maskenin yanaklarına yapıştırdım, ve küçük üçgen şeklindeki kağıt parçalarıyla onları maskeye tutturdum. Böylece maskenin son hali şu şekilde oldu:
</p>

![_config.yml]({{ site.baseurl }}/images/2020_07_menpou/10.jpeg)

<p align="justify">
&nbsp;&nbsp;&nbsp;&nbsp;
Sıradaki adım olarak, maskenin ağzını ve dişlerini yapmaya çalıştım. Maskenin üzerine yine küçük üçgen prizmalardan dişler yapmayı planlıyordum. Bu sebeple, mavi gazlı kalemle bir ağız çizmeye çalıştım. Ancak dişler pek dilediğim gibi olmadı. Çizimime sağdık kalmak yerine, köpekbalığı gibi tüm dişleri sivri olarak çizdiğim için maske biraz ciddiyetini kaybetti gibi hissettim.
</p>

<p align="justify">
&nbsp;&nbsp;&nbsp;&nbsp;
Ağzı yapmaya başlamak riskli geldiği için, ağız yerine maskenin çenesini düzenlemeye karar verdim. Yine gazete kağıdından üçgen prizmalar yaptım. Bu sefer dört tane hazırlayıp köşeli bir çene yaptım. Çenenin ortası biraz boş kalmıştı. Bu sefer bu boşluğu topak haline getirdiğim küçük kağıt parçacıklarının üzerine kağıt şeritler yapıştırarak doldurdum. Maskenin son hali şu şekilde oldu:
</p>

![_config.yml]({{ site.baseurl }}/images/2020_07_menpou/11.jpeg)

<p align="justify">
&nbsp;&nbsp;&nbsp;&nbsp;
Maskeyi şimdi kuruması için bırakıyorum. Sırada ağız kısmına başlamayı düşünüyorum.
</p>

