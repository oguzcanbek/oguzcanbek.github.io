---
layout: post
title: Son Fasıl
---

<p align="center">
<img src="{{ site.baseurl }}/images/oyku/oyku_8_son_fasil.jpg" width="1080" class="center"/>
</p>    

<a name="f2">[[1]](#myfootnote1)</a>
{: style="text-align: right"}


<style>
  p {
    color: black;
  }
  .paragraph1 {
    font-size:  24px;
    text-align: center;
  }
  .paragraph2 {
    font-size:   20px;
    text-align:  center;
  }
  .paragraph3 {
    font-size:   20px;
    text-align:  right;
    font-weight: bold
  }
  .paragraph4 {
    font-size:   20px;
    text-align:  left;
    font-weight: bold
  }
</style>
  

 
<p align="justify">
&nbsp;&nbsp;&nbsp;&nbsp;
Yeni günün başlangıcı, gece yarısını dakikalar geçiyor. Yaşam, şehrin bu kısmını çoktan terk etmiş. Devinimini koruyan tek şey sokak lambalarının titrek turuncu ışığı. Tüm perdeler kapanmış, saklamışlar küçük hayatların sıcaklığını.
</p> 

<p align="justify">
&nbsp;&nbsp;&nbsp;&nbsp;
Biri giriyor sokağa. Nereden geldiği belli değil; evini yeni terk etmiş de olabilir, uzun zamandır lambaların ışığının altında da. Elinde bir şişe var. Sarhoş. Küçük küçük yalpalıyor yürürken. Kıkırtılar karışıyor gecenin sessizliğine. Canı çok yanıyor, ama bu gülmesine engel değil. Bira şişesi yakıyor parmaklarını, içini, kalbini, tıpkı gecenin soğuğu gibi. Bu yüzden değil acısı ama. Şarkı söylemek istiyor, sözlerini hatırlayamıyor bir türlü. Çok, çok önceleri söylerdi bu şarkıyı, bir masada otururken, başkalarıyla. Diğerleri de eşlik ederken ona, sözler bayağı neşeli geliyor kulağa. Hatırlamaya çalışırken tüm neşesini kaybediyor. Şu an yalnız olduğu için belki, belki de sözler hiçbir zaman neşeli olmadığından. Masada otururken neşesinin kaynağı sözler değildi belli ki. Bu gece de değil.
</p> 

<p align="justify">
&nbsp;&nbsp;&nbsp;&nbsp;
Yalpalıyor.
</p> 

<p align="justify">
&nbsp;&nbsp;&nbsp;&nbsp;
Duruyor.
</p> 

<p align="justify">
&nbsp;&nbsp;&nbsp;&nbsp;
Gülüyor.
</p> 

<p align="justify">
&nbsp;&nbsp;&nbsp;&nbsp;
Kemerini çözüp bozuk bir lambanın dibine işemeye varıyor. Sözlerin tamamı olmasa da başı aklında:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;        “Ah, dönülmez akşamın ufkundayız,
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;    	Vakit çok geç...”
</p> 

<p align="justify">
&nbsp;&nbsp;&nbsp;&nbsp;
Çok da geç değil aslında, birkaç şişe, boş bir sokak. İşediği yerde sıcak bir buhar kabarıyor, havaya karışıyor sidik. Bira, sidik, kusmuk... Arkasında kalan sokaklar böyle kokuyor çoğunlukla. Bir arabanın motor sesini duyuyor çok, çok uzaktan. Martılar onun araba olduğunu bilmiyorlar. Ötüşmeler.  Kanat sesleri de katılıyor araya. Rüzgâr esiyor usulca. Devamı... Devamı? Devamı:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;        “Bu son fasıldır ey ömrüm,
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;    	Nasıl geçersen geç...”
</p> 

<p align="justify">
&nbsp;&nbsp;&nbsp;&nbsp;
Masanın etrafında vakit çok geç gerçekten.
</p> 

<p align="justify">
&nbsp;&nbsp;&nbsp;&nbsp;
Kemerini -yani aslında kemer diye belinin etrafına bağladığı kumaşı- sıkıyor; öbür türlü pantolon için çok küçük. Sokaklar için, hayat için çok küçük. Masanın etrafındakiler için küçük değil ama. Orada hep bir ağızdan şarkı söylüyorlar.
</p> 

<p align="justify">
&nbsp;&nbsp;&nbsp;&nbsp;
Yalpalarken yolda, devriliyor bir çöp tenekesinin yanına. Şişesi düşüyor elinden, hayatı dışında hiçbir şey dökülmüyor. Boş bir şişe geriye kalan. Yavaş yavaş uzaklaşıyor, lambaya çarpıyor.
</p> 

<p align="justify">
&nbsp;&nbsp;&nbsp;&nbsp;
Tık.
</p> 

<p align="justify">
&nbsp;&nbsp;&nbsp;&nbsp;
Tık ediyor kalbi. Tık eden kalbi değil aslında. Masanın başındakiler korkuyorlar, neyin tık ettiğini biliyorlar çünkü.
</p> 

<p align="justify">
&nbsp;&nbsp;&nbsp;&nbsp;
Zorlanarak ayağa kalkıyor. Meydan okuma damarlarında dolaşan, yalnız sokağa, masanın etrafına. Sözlerin devamını hatırlıyor:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;       “Cihana bir daha gelmek hayal edilse bile,
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;    	Avunmak istemeyiz böyle bir teselliyle...”
</p> 

<p align="justify">
&nbsp;&nbsp;&nbsp;&nbsp;
Yalpalıyor hiçbir şey olmamış gibi ve masa yokmuşçasına.
</p> 

<p align="justify">
&nbsp;&nbsp;&nbsp;&nbsp;
Kıkırdıyor.
</p> 

<p align="justify">
&nbsp;&nbsp;&nbsp;&nbsp;
Gülüyor hatta eski kibriyle, ne de olsa oydu masadaki en burnu havada.
</p> 

<p align="justify">
&nbsp;&nbsp;&nbsp;&nbsp;
Yüzüne son bir kez lambanın ışığı vuruyor.
</p> 

<p align="justify">
&nbsp;&nbsp;&nbsp;&nbsp;
Terk ediyor sokağı.
</p> 

<p align="justify">
&nbsp;&nbsp;&nbsp;&nbsp;
Masayı.
</p> 

<p align="justify">
&nbsp;&nbsp;&nbsp;&nbsp;
Hayatı.
</p> 

<p align="justify">
&nbsp;&nbsp;&nbsp;&nbsp;
Bu sırayla değil ama.
</p> 


<p align="right"><br><br>
2014 <br>
İstanbul
</p>


<p align="justify"> <br><br><br></p> 
* <a name="myfootnote1">[1]</a>: Kapak Resmi: Henri de Toulouse-Lautrec, <i>Au Moulin Rouge</i>, 1895.  <a href="#f2">↩</a>

