---
layout: post
title: Düzeltme
---




<p align="center">
<img src="{{ site.baseurl }}/images/oyku/oyku_9_duzeltme.jpg" width="1080" class="center"/>
</p>    

<a name="f2">[[1]](#myfootnote1)</a>
{: style="text-align: right"}


<p align="justify">
&nbsp;&nbsp;&nbsp;&nbsp;
Bay Kâmil Karakuş, ne karısıyla ilk defa birlikte olduğu gece böyle heyecanlanmış, ne de Jilet Kâzım kapısına kumar borcunu tahsil etmek için dayandığında bu kadar telaşlanmıştı. “Unutma!” diye böğürmüştü, “Kumar borcu borçların en kutsalıdır lan!”. 
</p> 

<p align="justify">
&nbsp;&nbsp;&nbsp;&nbsp;
Gariptir bunun bir benzerini, gerdek gecesinden önce müstakbel kayınpederiyle de yaşamıştı. “Unutma!” diyordu müstakbel pederi, “Benim namusum senin namusundur ve kızımın namusu hepimizin namusu!”. Bazı komşular aslında bu olayın düğünden beş ay önce, yani daha Mesude ile Kamil birbirlerini bir merdiven altında ilk defa tanıdıklarında vukuu bulduğunu iddia etse de onlara inanmamak lazımdı çünkü aynı komşular Makbule’nin kızı için hiç çekinmeden “aşüfte” diyor, bakkalın oğlu da “şöyle miymiş böyle miymiş acep ne imiş” karar veremiyorlardı. 
</p> 

<p align="justify">
&nbsp;&nbsp;&nbsp;&nbsp;
Geçmişin tatsız anıları içindeki fırtınayı bir nebze olsa dindirmişse de elleri hâlâ titriyordu. Kalbinin her atışıyla şah damarını dolduran kanın her damlasını hissedebiliyordu; sanki vücudundaki tüm kan boynunda ve şakaklarında toplanmıştı da çıkmak için damarlarını parçalayıp fışkırmayı bekliyordu.
</p> 

<p align="justify">
&nbsp;&nbsp;&nbsp;&nbsp;
Devlet onu birçok kereler işlerini halletmesi için evine çağırmıştı ama hiçbir zaman bir lokantada yemeğe davet etmemişti. Davetin günü 21 Mart’tı, baharın ilk günü. Kamil lokantaya vardığında güneş tam tepedeydi. Saati buluşmaya daha yirmi dakika olduğunu gösterse de geç kaldığını düşünüyor, tekrar tekrar saatini kontrol ediyordu. Şapkasını eline alıp ceketinin cebinden çıkardığı mendiliyle alnındaki terleri silerken bir yandan da solgun gözlerini çaresizlikle lokantanın üzerinde gezdirdi. Lokantanın bahçesinde -ki bu iki saksı, çeşitli çiçekler ve çalılar fışkıran kaldırım oluyordu- oturan tek bir adam vardı. Üzerine neredeyse tam oturan siyah bir takım elbise giymişti, kravatı önünde duran tabaktaki kanlı biftek gibi çamura çalan bordo renkteydi ve bu sıcağa rağmen deri eldivenlerini çıkarmamıştı. Ceketinin yakasına bir iğne iliştirmişti: Yaprakları gümüşi, kalın gövdeli bir ağaç. Yemeğini yerken bir yandan da gazetesini -Resmî Gazete- okuyordu. 
</p> 

<p align="justify">
&nbsp;&nbsp;&nbsp;&nbsp;
Kendini izleyen endişeli gözleri fark eden takım elbiseli adam, gazetesini indirip katladı, çantasını açıp içine yerleştirdi, nihayetinde de çantasını kapadı. Kamil’e döndü, gülümsedi, iki parmağını sallayarak kendine doğru çağırdı. Kâmil bin türlü tereddütle yanına gelip de masasının ötesinde durunca bu sefer de masanın yanındaki boş sandalyeyi gösterip oturmasını işaret etti. Ceketinin sol iç cebinden siyah deri kaplı bir not defteri çıkardı ve sayfalarını karıştırdı, aradığı sayfayı bulunca yeniden Kamil’e döndü:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	“Hoş geldiniz…” bir defterine bakıyordu bir Kamil’e, “…Bay Karakuş. Ben Tahir Kuşaklı. Düzeltme Bürosu’ndan. Eski adıyla İntibak Dairesi…”. Kamil’e elini uzattı:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	“Kâmil Karakuş. Tanıştığımıza memnun oldum.”. Yüzü, tereddüt ve kaygı dolu gülümseyişle kasılmıştı, uzatılan eli sıktı. “Düzeltme Bürosu dediniz… Siz de mi devlet için çalışıyorsunuz?”. Tahir gülümsedi:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	 “Evet, öyle de diyebiliriz.”
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	“Peki, neyi düzeltiyorsunuz? Hesap kitap işlerini mi? Yoksa siz muhasebeci misiniz? Defterdar da olabilirsiniz tabii? Belki de kalemden sorumlusunuzdur?” Tahir’in kaşları Kamil’i dinlerken kâh çatılıyor kâh kalkıyor, bir şekilden diğerine giriyordu:
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	“Durun size bunu bir hikâye anlatarak açıklayayım” diye atıldı Tahir, Kamil’in nefes almaksızın ardı sıra sorduğu sorularını bölüp. Sesi heyecandan tizleşmiş, neredeyse çığlık atar gibi çıkmıştı. “Kemal Kara Akdoğan’ı bilirsiniz, bilmiyor musunuz yoksa, ünlüdür de pek? Daha çok şiir okumalısınız vallahi Kâmil Bey, çağdaş şairlerimizdendir kendisi. Her neyse, bir gece, hatta tam saat vereyim, gece saat tam biri geçeli on beş saniye olmuşken, polis kapısını kırıp, evine baskına daldı. Oturduğu semtin karakoluna, yani sizin oraya, Kuzguncuk Karakolu’na götürüldü yaka paça. Sonra da doğrudan bodruma. Polisler önce onu bir temiz dövdüler, üstüne de kova kova soğuk su döktüler. Nihayetinde yöntemlerinden yorulmuş olacaklar ki, onu iki yanından tutup sonunda masaya oturttular. Bay Akdoğan’ın suçu, oraya gelmeden iki gün önce yayınlanan şiirinin anlaşılmamasıydı. Şiirin anlamları o kadar da kapalı değildi kanımca, ama neyse uzmanlara bırakalım bunu, sevgili Devletim -Tanrı onu korusun- biraz korkmuştu, doğruyu söylemek gerekirse. Durun hatta size şiiri de göstereyim” dedi ve ceketinin sağ cebinden bir kâğıt çıkarıp Kamil’e uzattı:
</p>


<p align="center"><b>‘Sönmemiş İzmarit</b></p>
<p align="center">
&nbsp;&nbsp;&nbsp;&nbsp; Dudakların bana değdiğinde,
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	yandım, yavaşça
<br>Çektin içine, soludun beni,
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;	yandım biraz daha
<br>Sonra üfledin ve attın yere,
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 	yanıyorum hala
<br>(Kimse üzerime basmadı)
</p>
<p align="right">
Kemal Kara Akdoğan
<br>Yeni Lakırdı Dergisi, Sayı 72’
</p>


<p align="justify">
&nbsp;&nbsp;&nbsp;&nbsp;
“Gördüğünüz gibi öyle aman aman anlaşılmaz bir şey de değil. Bir aşığın, terk edildikten sonraki ruh halini anlatmak istemiş. Ama Devlet’im bu şiirde anlatılanın kendisi olduğunu düşünmüştü, hani sanki o sanatçıyı yetiştirmiş, sonra da onu sömürmüş gibi. Velhasıl bu şiiri bir ayaklanma çağrısı kabul etmişti. Bir de derginin o sayısı devrimler üzerine olunca…. İşin iç yüzünün, yani bunun ayaklanmayla filan bir alakası olmadığının anlaşılması, Akdoğan’a iki kırık kaburgaya, sağ bilekte çatlağa, sol gözde yüzde on beş görme kaybıyla ufak çapta bir iç kanamaya; polis dostlarımıza ise beş saatlik fazladan mesaiye mal olmuştu. Şimdi… Polisler işlerini yaptılar ve ek mesai ücretlerini aldılar. Sorun yok. Şairin hastane masrafları karşılandı, tazminat ödendi, yazdıkları okul kitaplarına kondu, Devlet tarafından mükafatlandırıldı fazlasıyla. Aslında gayet güzel bir karşılık… Ama işte kazın ayağı öyle değil. Adamcağız şiir yazmayı bıraktı o geceden sonra. Psikolojisi dağılmış durumda. Devlet’im de beni görevlendirdi bunun üzerine, zira görüyorsunuz ya, Devlet’im en başta haşin gözükse de aslında o herkese değer verir, eh ne de olsa o biz insanlar için vardır. Ben de cumartesi ve pazarları şair dostumla buluşuyorum ve onunla parklara, korulara, ne bileyim çay bahçelerine gidiyoruz. Ona, onun ve başka şairlerin şiirlerini okuyorum. En başlarda biraz korkar gibiydi ama şimdi daha iyi bir durumda…
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;	“Anlattığım hikâyeden de anlayacağınız üzere, bugün burada olmamızın nedeni, Bay Karakuş, geçmişte yapılmış bir yanlışı…”, bu ifadeyi duymasıyla Kâmik’in göz bebekleri irileşti, boncuk boncuk terlemeye başladı. Kara düşünceler geçti aklından.  <i>Bu yüzden takıyor eldivenleri, iz bırakmamak için… Nasıl bir durumdayım Mesude? İki aylık kira borcum da kaldı, seni böyle borç batağında mı bırakacaktım karıcığım…</i> Tahir gülümsedi:	
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;	“Hayır Bay Karakuş, sizin yaptığınız bir yanlış değil. Devlet'imizin yaptığı bir yanlış. Dediğim gibi, ben Devlet’imin yanlışlarını düzeltirim”. Not defterine baktı tekrar: “Şimdi söyleyin bakalım, yirmi iki sene dört ay on dokuz gün önce, Kuzguncuk Belediyesi Kalem Müdürlüğü’nde çalışmaya başladınız, doğru mu?”
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;	“Şey… Tam gününü hatırlamıyorum ama yirmi iki yıl oldu, doğru…”
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;	“Güzel… Üçüncü ay, maaşınızda bir hata oldu, elli üç lira seksen yedi kuruş eksik aldınız. Bunu önce müdürünüze, sonrasında ise bir dilekçe ile ilgili makama bildirdiniz. Tek aldığınız cevap devletimizin en yakın zamanda bununla ilgileneceği oldu. Örnek bir vatandaş gibi bir süre beklediniz, kesin olmak gerekirse yirmi üç gün, sonrasında eşiniz Mesude’nin artan zorlamalarına dayanamadınız, elli üç lira seksen yedi kuruş az para değildi çünkü, hele bir de o zamanın ekonomisinde, sonra tekrardan müdürünüze ve ilgili makamlara gittiniz. Sonuç alamadınız. Bir süre bunu kıraathaneden okey dostlarınız Remzi, Rıfkı ve Reha ile tartıştınız; arada çay ısmarlarsanız Memed de sizi dinleme zahmetine katlanırdı. Kayınpederiniz ve validenizle buluştukça onlara hayıflandınız bu konuda. Ve son olarak oğlunuz Ragıp'a ve kızınız Rükufe’ye başlarına böyle bir durum gelirse neler yapmaları gerektiği üzerine nasihatler verdiniz, hatta bi’ bakayım,” not defterini karıştırdı, “Evet! ‘Siz benim yaptığımı yapmayın, işlerinizi asla boşlamayın çocuklar, hep peşinden koşun, takip edin. Şimdi o para geleydi de şöyle fiyakalı bir lokantaya gideydik hep beraber…’. Bu konularda mutabık mıyız?”
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;	Elleri titriyordu, “Şey… Evet… Galiba öyle bir şeyler oldu… Hafızanız iyiymiş Tahir Bey. Hele o lokanta… Gidemediğimden unutmuş olsam gerek...”. Gergin gergin güldü.
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;	“Devlet’imiz unutmaz.” Çantasından birkaç tomar kâğıt çıkardı. “İşte, burada bulunma nedenimiz budur. Devlet’imiz çok üzgün. Size kendini affettirmek istiyor. Yirmi iki yıl bir ay on sekiz günlük faizi hesaplarsak,” dedi, caddenin karşısındaki üç katlı binayı göstererek, “Şu binayı alacak kadar paranız oluyor. Şuraları imzalarsanız bina sizindir!” Müşfik bir gülümsemeyle ceketinin sağ iç cebinden bir dolmakalem çıkarıp Kâmil’e uzattı.
</p>

<p align="justify">
&nbsp;&nbsp;&nbsp;&nbsp;
Kâmil olanları pek anlayamamıştı. Kendisiyle dalga mı geçiliyordu? Amma da çok şey biliyordu bu adam ve epey de ciddi duruyordu. Arkadaşlarının bir oyunu olamazdı. Ne basardı onların kafası bu işlere. Zaten kahveden de pek dışarı çıkmazlardı. “Karı parasıyla yaşamak kolay mı? Değil!”der, pis pis sırıtırdı her seferinde Sırtlan Memed, “Sen o kadar dırdırı dinle sonra gel bir de okey ve tavla pullarının o iğrenç sesini…” Hem Kâmil yer miydi böyle numaraları? <i>Hey yavrum hey! Sen kime neyi anlatıyorsun? Kaç yıllık memur var karşında. Ben senin gibi bıyığı yeni terlemiş kaç delikanlı çıkarırım cebimden!?</i>
</p>

<p align="justify">
&nbsp;&nbsp;&nbsp;&nbsp;
“Kimliğinizi görebilir miyim Tahir Bey?” diye soruverdi. Sesi de elleri gibiydi. “Tabii ki…”. Sol pantolon cebinden kahverengi deri kaplı bir cüzdan çıkardı, ince parmaklarıyla içinden özenle çekip çıkardığı kartı Kamil’e uzattı.
</p>

<p align="right">
&nbsp;&nbsp;&nbsp;&nbsp;
“…… CUMHURİYETİ, DÜZELTME DAİRESİ
<br>	Soyad, İsim: KUŞAKLI, Tahir”

</p>

<p align="justify">
&nbsp;&nbsp;&nbsp;&nbsp;
Kartın sağ altında Kamil’in de uzundan beri aşina olduğu devletin mührü ve bakanlığın imzası vardı. Vay anasını! Mesude bunu duyunca ne diyecekti acaba? Artık maaile bir arada yaşayabileceklerdi. En alt daireyi Ragıp’a ve gelini Zeynep’e verirlerdi. Üst kata da Rükufe ve damadı Zafer taşınırlardı. Hepsinin işine de yakındı. Torunlarını artık her gün görebilecekti. Ne de tatlıydı yeni doğan Esin. Neyse bunları sonra düşünürdü. Nereleri imzalaması gerekiyordu? Şurayı mı? Ve şurayı. Şurayı da unutmamalıydı. Bak burayı geçmişlerdi ama? Bitti mi? Hele şükür!
</p>

<p align="justify">
&nbsp;&nbsp;&nbsp;&nbsp;
“Kutlarım Bay Karakuş. Devlet'imiz mutlu olduğunuzu duyunca çok sevinecek.”
</p>

<p align="justify">
&nbsp;&nbsp;&nbsp;&nbsp;
O anda bir korna sesi yankılandı sokakta, kesilmeden, gitgide yükseldi ses, son hız geçti yanlarından. Çiçek desenleriyle kaplı külüstür bir Vosvos, kornası takılmışçasına çığlık çığlığa yanı başlarından geçip Kamil’in yeni evine daldı. Ve bir anda patladı. Bina, Sırtlan Memed’in kahvehanede sıkıldıkça dikip dikip yıktığı oyun kartları gibi temellerinden başlayarak yerle bir oldu. Her şey o kadar çabuk olmuştu ki bina gözleri önünde tuzla buz olurken Kamil’in aklında hala kurduğu neşeli günlerin hayalleri akıyordu etraflarına yağan beton ve cam parçalarının yanı sıra.
</p>

<p align="justify">
&nbsp;&nbsp;&nbsp;&nbsp;
İkisi de uzun uzun, sessizce izlediler evin yıkılışını. Neden sonra Tahir, “Üzülmeyin Bay Karakuş” diyerek elini omzuna koydu Kâmil’in. “Devlet'imizin bu işte bir sorumluluğu olmasa da bu hatayı da düzelteceğiz. Bu konularda da çok hassastır Devlet'imiz. Kaynaklarımız ve zamanımız sınırsız. Kargaşaya karşı düzen galip gelene kadar durmayacağız.” Eliyle hafifçe omzuna vurdu. “Canınızı sıkmayın, bu sefer o kadar uzun sürmez!”
</p>

<p align="justify">
&nbsp;&nbsp;&nbsp;&nbsp;
Çantasını koltuğunun altına aldı ve dumanların içinde kayboldu.
</p>




<style>
  p {
    color: black;
  }
  .paragraph1 {
    font-size:  24px;
    text-align: center;
  }
  .paragraph2 {
    font-size:   20px;
    text-align:  center;
  }
  .paragraph3 {
    font-size:   20px;
    text-align:  right;
    font-weight: bold
  }
  .paragraph4 {
    font-size:   20px;
    text-align:  left;
    font-weight: bold
  }
</style>







<p align="justify"> <br><br><br></p> 
* <a name="myfootnote1">[1]</a>: Kapak Resmi: Ernst Ludwig Kirchner, <i>Tavern</i>, 1909.  <a href="#f2">↩</a>

