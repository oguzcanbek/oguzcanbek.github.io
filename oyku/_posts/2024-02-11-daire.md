---
layout: post
title: Daire
---

<p align="center">
<img src="{{ site.baseurl }}/images/oyku/oyku_6_daire_1.jpg" width="1080" class="center"/>
</p>    

<a name="f2">[[1]](#myfootnote1)</a>
{: style="text-align: right"}


<style>
  p {
    color: black;
  }
  .paragraph1 {
    font-size:  24px;
    text-align: center;
  }
  .paragraph2 {
    font-size:   20px;
    text-align:  center;
  }
  .paragraph3 {
    font-size:   20px;
    text-align:  right;
    font-weight: bold
  }
  .paragraph4 {
    font-size:   20px;
    text-align:  left;
    font-weight: bold
  }
</style>

<style>
      table,
      th,
      td {
        padding: 10px;
        border: 1px solid black;
        border-collapse: collapse;
      }
</style>      


<br>
<p class="paragraph1" ><b>1</b></p> 
<br>
 
<p align="justify">
&nbsp;&nbsp;&nbsp;&nbsp;
Devletin mührünü taşıyan kâğıda baktı. Anlamıyordu. Daha önce bu mührü görmemiş olsa, bunun bürodan arkadaşlarının yaptığı bir şaka olduğuna inanacaktı ama mührün sahtesini üretmek imkânsızdı, bunu Devlet’in himayesi altındaki herkes bilirdi.  Elinde tuttuğu kâğıt, ona ulaştırılan diğer resmi mektuplardan farksızdı; kaliteli kaymak kağıdın üzerine siyah mürekkep ve sade bir el yazısı ile yazılmıştı emirler. En tepede parlak altından devletin bayrağı, sağ aşağıda da yine aynı altın kullanılarak basılmış mühür...
</p> 
<p align="justify">
&nbsp;&nbsp;&nbsp;&nbsp;Kemal Kısaçöp, son beş senedir Organize Suçlarla Mücadele Bürosu'nda komiser olmayı bekleyen özverili komiser yardımcısı, iç çekerek sandalyesinde geriye doğru kaykıldı. Ne yapacağını bilemiyordu.
</p> 
<p align="justify">
&nbsp;&nbsp;&nbsp;&nbsp;İşi dışında pek bir hayatı yoktu. Ailesini henüz lisedeyken trafik kazasında kaybetmişti. O günden beri de tek başına yaşıyordu. Sayıları bir elin parmaklarını geçmeyen arkadaşları onunla aynı şubede çalışan başka memurlardı. Çoğuyla samimi bir arkadaşlığı bile yoktu. Sabahları selamünaleyküm aleykümselamlar, birlikte bir öğle yemeği, belki çay sigara molasında havadan sudan tatsız bir sohbet, kırk yılda bir de iş çıkışı yemek... 
</p> 
<p align="justify">
&nbsp;&nbsp;&nbsp;&nbsp;Kemal hiç evlenmemişti, hiçbir ilişkisi de bir iki hoşbeşten öteye geçmemişti zaten. Aslına bakılırsa yalnız olmak onun için zorunluluktan ziyade seçimdi. Mutsuz olduğu söylenemezdi. İşini seviyordu ve dahası başarılıydı da. Çocukluğundan beri polis olmayı hayal etmişti ne de olsa. Nasıl bir istikrar ve tutkuysa artık bu, ufacık çocukken, mahallede arkadaşlarıyla oynadığı hırsız polis oyunlarında bir kez bile hırsız olup da polisten gizlenmeyi kabul etmemişti. İlk oyunlarında diğerleri bu garip çocuğu hırsızların takımına koymuşlardı da bizimki hiç oralı olmayıp polislerin yanında yerini almıştı. Biri gelip onu kurtarma gafletine düştüğünde ise kaçmamış, tekrardan yakalanmayı beklemişti. Ama siz onun polisi oynadığı zaman görecektiniz asıl, nasıl azılı bir avcıya dönüşürdü keyifle . Ne hırsızlarla dolaşırdı ne de onların en karanlık, en gözden uzak saklanma yerlerini bilirdi. Sıra ona geldi mi, saklananları eliyle koymuş gibi bulur, yanlarında olmayı zinhar kabul etmediği hasımlarına hayatı zehrederdi. Onun kadar başarılı olup da onu alt etmeyi aklına koyan çocuklar olmuştu elbet ama hiçbiri Kemal kadar hızlı ve çevik değildi.
</p> 
<p align="justify">
&nbsp;&nbsp;&nbsp;&nbsp;Bu çocukluk heyecanı, ilk gençlik yıllarında, lisedeyken de peşini bırakmamıştı. Okuldaki son senesinde büyük bir skandalı ortaya çıkarmıştı: O yılki öğrenci başkanlığı seçimlerine türlü hileler karıştırılmış, bazı hocalar da bu hilelerin düzenlenmesine ortak olmuştu. Bu da yetmezmiş gibi, okul gazetesinin editörü bu suçları örtbas etmeye çalışmıştı. Kemal olmasa belki de her şey sümen altı edilecek, yoz bir öğrenci başkanı hileli bir seçimle iktidara geçecekti…
Aklında hayatına dair anılar gezinir dururken, elindeki kâğıda son bir kez daha baktı, buruşturup cebine koymadan evvel:
</p> 



<table border="1"> 
<tr>
<td>
<div style="text-align:center"><b>ORGANİZE SUÇLARLA MÜCADELE BÜROSU BÜYÜKŞEHİR ŞUBESİ</b></div>
<br><br>
<div style="text-align:justify">
Komiser Yardımcısı Kemal Kısaçöp,<br>
<br>
Görev sürenizce gösterdiğiniz azim ve üstün başarılarınızdan ötürü öncelikle sizi tebrik eder, özel bir göreve tayin edilmiş bulunduğunuzu size aktarmaktan kıvanç duyarız. Seçilmiş olduğunuz görev, çok büyük bir ehemmiyete sahip olduğundan bu göreve dair gerekli bilgiler sadece Devlet'in en üst kademeli çalışanlarında mevcuttur.<br>
<br><br>
</div>
<b>Görevinizin Tanımı:</b> <br>
<br>
<div style="text-align:justify">
Görev sürenizce Organize Suçlarla Mücadele Bürosu'yla ilişiğiniz kesilmiştir. İlgili üstünüze bir aile dostunuzun yanına tatile gideceğinizi bildireceksiniz (Detaylar kendiliğinden halledilecektir). Bu andan itibaren raporlarınızı teslim edeceğiniz ve ilgili bilgilendirmeleri alacağınız amiriniz Tahir Kuşaklı'dır. Görevinizi başarıyla tamamladığınızda, eğer dilerseniz, eski makamınıza dönebilirsiniz. Göreviniz; Yüce Devlet'in, faaliyetlerinden uzun süredir şüphelendiği gizli bir örgütün eylemlerini öğrenmek, bu eylemleri engellemek ve örgütün tüm üyelerini etkisiz kılmaktır. Bunu gerçekleştirmek için bir simitçi kılığına girip ███████████████ okulunu gözlemleyeceksiniz.<br>
<br>
Yeni yetkili amirinizle ██████ nde, █ / █ / █ tarihinde buluşacaksınız. Gerekli açıklamaları ve görev için ihtiyacınız olacak her türlü bilgiyi ve teçhizatı size sağlayacaktır. Devletimiz, böyle bir emre alışık olmadığınızı ve böyle bir emri beklemediğinizin farkındadır. Görevinizde başarılar dileriz.<br>
<br>
</div>
<div style="text-align:right">…... DEVLETİ İÇİŞLERİ BAKANLIĞI</div><br>
</td>
</tr>
</table>
<br>
<p align="justify">
&nbsp;&nbsp;&nbsp;&nbsp;
Buruşuk kâğıdı cebine tıkıştırdı, masasını bile toplamadan amirinin odasının yolunu tuttu.
</p> 



<br><br><br>
<p class="paragraph1" >
<b>2</b>
</p> 
<br>

<p align="justify">
&nbsp;&nbsp;&nbsp;&nbsp;
Gece treninin kapıları çalan zillerin eşliğinde kapandı ve ayaktakileri sarsan ani bir hareketle yola koyuldu. Gözlerini kapatıp kafasını cama yasladı. Şehrin silueti, çocukken gördüğü bir kilisenin vitrayları gibi rengarenk parıldıyordu camın buğusunda. Cam kırıkları, mavi, yeşil, mor... Evlerin dükkan ve reklam panolarına karışan ışıkları, bir binadan ötekine, sokağın başından şehrin en derinlerine dek yolundaki her şeyi yutarak yok eden bir yangının açlığıyla saçılarak büyüyordu. Şehir nerede bitiyordu? Nerede başlamıştı? Gündüzleri de yaşadığı şehir bu muydu? Kızıla ve yeşile bulanmış sokaklar geçti gözlerinin önünden… Ve mavi, zamanın içinde kaybolmuş donuk evler... Karanlığın içinde bir yerlerde iki aydınlık göz parladı. Bir yılan gibi sürünerek geçti yanlarından, kulaklarında tanıdık bir ıslık bırakarak. Islak asfaltın üzerine düşen kızıl ve yeşilinin içinde erimişti gümüş dolunay, bir nehir gibi akıp geçti rayların üzerinden.  Ve diğer yanında trenin, aynı ayın ışığı vurdu rayların üzerine bu sefer bir güzelin gümüş kolyesi gibi parlak ama gözleri gibi yorgun. Nehrin diğer yakasında sokak lambalarının portakala çalan ışığı, altlarından sızmaya çalıştı kilitli kapıların, zifiri karanlıklara... Tüm bu renkler gündüzleri neredeydi? Pembe ve mor neon tabelalar yanıtladı uykulu zihnini, biz hep buradayız. Gelsen görürdün denizin mavisini ve sonu gelmeyen caddeler gibi uzayan parkların yeşilini. Gündüzleri de kaybolmaz bu renkler, sadece şekil değiştirirler. İşte o parklardaki çiçekler, menekşe, erguvan ve hanımeli... Oturduğun sokakta açan erik ağacı, kiraz, incir... Ya da o gözlerini alamadığın kızın elbisesi ve senin gibi onu saf saf izleyen o delikanlının vişne çürüğü ceketi. Gitmeyi hayal ettiği pastanenin vitrini, önünden geçen arabalar... Tüm o güzel renkler birbirine karıştı, karıştıkça çürüdü ve bayatladı, çamura dönüştü uyuyan zihninde Kemal'in. Suluboya fırçalarının durduğu su gibi koyulaştı git gide, taştı kabından, hayallerine aktı. Geçtiği her yeri kendisine benzeterek boyadı düşlerini çamura, griye, pasa. Ağzında acı bir tatla uyandı, etrafına baktı. Evinin olduğu durağa gelmişti tren. 
</p> 



<br><br><br>
<p class="paragraph1" ><b>3</b></p> 
<br>

<p align="justify">
&nbsp;&nbsp;&nbsp;&nbsp;
Önünde gönlünce geçirebileceği bir haftası vardı. Tatil hakkı tanımıştı ona Devlet; ama bu, pek de sevdiği bir eğlence  değildi. Boş durmayı sevmezdi, eylem ve hareketten uzak kalmayı.  Bir günün sonunda evine dönmek ve dinlenmek ihtiyacı olan tek tatildi, daha fazlasına gerek yoktu. Evinin kapısını açarken içinde göğsünde kocaman bir sıkıntı vardı, işi dışında zaman geçirmesini bilmezdi, arzulamazdı da. Evi sadece akşamı geçirmek ve karnını doyurmak için döndüğü bir mekandı, bir yuva kesinlikle değildi. Ayakkabılarını çıkardı, yatak odasına doğru yürürken üzerindekileri çıkarıp yere dökündü, iç çamaşırlarıyla kendini yatağına attı.
</p> 
<p align="justify">
&nbsp;&nbsp;&nbsp;&nbsp;Sabah uyandığındaki hali akşamdan farksızdı, geçen akşam yol boyu düşündüğü soru aklındaydı hala, <i>ben bütün hafta ne yapacağım?</i>  Alarmını kurmamıştı, yine de erkenden uyandı. Biraz daha uyumaya çabaladı ama nafile, içine çöken ağırlık uykuya izin vermiyordu. Kalktı, altına bir eşofman geçirip salona geçti. Koltuğa uzandı, televizyonu açtı. Yüce Devlet'in Başkan’ı kırmızı kumaştan kadife bir kılıfla örtülü dev bir yapının önünde konuşma yapmaya hazırlanıyordu. Eliyle mikrofona vurdu, kalabalığın gürültüsü kesildi. Bir an bekledi. Sonrasında ani bir hışımla  ağzından tükürükler saçarak konuşmasına başladı bu büyük adam:
<br>&nbsp;&nbsp;&nbsp;&nbsp;	“Evet, sevgili halkım! Her şeyi başardığımız gibi bunu da başardık sonunda!  Evet, kardeşlerim, evet! İzafiyeti alt ettik ve siz tüm güzel canların farklı şekillerde düşünüp anlaşmazlığa düşmemenizi sağlamak adına sonsuza dek engelledik! Bu güzel günde de göreliliğin sebep olduğu kargaşa dönemini unutmamak için bir heykel – hayır bir anıt dikmiş bulunuyoruz!”
</p> 
<p align="justify">
&nbsp;&nbsp;&nbsp;&nbsp;Kemal kanalı değiştirdi. Ekranda aynı yüz, konuşmaya devam etti. Kırmızı örtünün kenarından uzanan altın sırmalı ipi çekti. Arkasındaki dev yapının üzerindeki örtü kayarak yere düştü. Dökülen örtünün altında şekilsiz, yüzlerce farklı nesnenin bir araya gelmesinden oluşmuş bir heykel duruyordu. Dev bir taş, çeşitli yerlerinden yontularak köşeli ve anlamsız bir şekil almış, bu heykelimsi yapının üzerine ve etrafına çeşitli renklerde –ve hiçbiri birbiriyle uyumlu olmayan– pencereler, kapılar, merdivenler; köşeler ve kenarlar; kollar, bacaklar ve vücutlar; resimler ve ekranlar; renkler, gene renkler ve renkler, gümüş ve altın ve siyah ve beyaz, ve mavi, kırmızı ve yeşil, ve gökkuşağı ve yıldızlar; gezegenler ve evren ve koyu, çok ama çok koyu bir siyah, ve geri kalan her şey ama her şeyi,  insanın elinden çıkan her şeyi yutan bir ateş... Ve ateş, yuttuğu her şeyi unutmuş gibi  bu yapının tam tepesinde bir meşale gibi gökyüzüne doğru yükseliyordu. Anıtın önünde altından bir plaket kamaştırıyordu bakanların gözünü:
<br> “İZAFİYET (1906 – 2…) – İNSANLARIN AKLINI KARIŞTIRIP, BİRBİRLERİNE DÜŞÜRMEKTEN BAŞKA İŞE YARAMAYAN BU MÜSİBET, BU ACİZ VARLIK, YANİ İZAFİYET, YÜCE DEVLETİMİZ VE ONUN İNSANLARI TARAFINDAN BİR DAHA DÖNMEMEK ÜZERE DEF EDİLMİŞTİR!”
</p> 
<p align="justify">
&nbsp;&nbsp;&nbsp;&nbsp;Parmaklarıyla kumandanın tuşlarını zorladı ama faydasızdı. Kanalların hepsinde aynı gösteri sürmekteydi. Parıltılar saçan bu dev karşısında insanlar birkaç saniye sessizce duraklayıp düşüncelere daldılar ve sonra gırtlaklarını patlatırcasına bağırarak alkışladılar. Başkan devam etti konuşmasına:
<br>&nbsp;&nbsp;&nbsp;&nbsp;	“Artık görelilik kalmadığına göre, birkaç şeyi belirlesek iyi olur sanırım. Meclisiniz olarak uykusuz uzun geceler geçirdik ve sizin için birkaç hususta karar kıldık sevgili kardeşlerim!” (Alkışlar, bağırış ve ıslık sesleri) “Evet, öncelikle, ülkemizde güneş her zaman parlaktır (gece düşmedikçe) ve çimler her zaman yeşil ve canlıdır. Sonra, yazlar sıcak; kışlar soğuk ve karlıdır. İlkbahar ve sonbahar ise ılık geçer. Dünya tüm evrenin merkezidir; Güneş, diğer yıldızlar ve dost gezegenlerimiz de onun etrafında dönerler. Ülkemiz de dünyanın merkezindedir!” (Tekrardan yükselen heyecan). “Ülkemizde yaşayan herkesin bir işi, yaşayacak bir yeri, yiyecek aşı, konuşacak dostları vardır. Güneş sarı, gökyüzü ve denizler mavi, toprak kahverengi, binalar gri, insanlar ten rengi, kadınların dudakları kırmızı, gözleri renkli ve her biri birbirinden güzeldir. Ülkemizin erkekleri ise yakışıklı, atletik ve başarılıdır. Yaşayan herkes mutlu ve yardımseverdir. Paylaşmak güzeldir. Hep beraber gülmek güzeldir. Gülümsemek güzeldir. Devlet'imiz güzeldir. Ülkemiz güzeldir. İnsanlar güzeldir!” (Alkışlar, “Yaşa!” sesleri) “Sizin düşünmenize gerek yok kardeşlerim, artık daha fazla yormayın kendinizi, tartışmayın başkalarıyla! Eğer bir şey olur da aklınıza bir şey düşer, içinizi bir kuruntu kaplarsa, hemen bir kâğıda yazın ve mahallenizdeki ilgili kişilere teslim edin. Bir nefes alış sürenizde sıkıntılarınızı çözelim! Artık yapamayacağımız şey yok, artık tüm o sıkıntıların devri sona…” televizyon kapandı ve geride kulakları yoran bir çınlama kaldı sadece. Tınnnnn!
</p> 



<br><br><br>
<p class="paragraph1" ><b>4</b></p> 
<br>

<p align="justify">
&nbsp;&nbsp;&nbsp;&nbsp;
Kıraathaneye vardığında saat hala erkendi. Buram buram bir susam kokusu kıraathanenin girişinde tek başına duran simitçi arabasına çeldi önce burnunu sonra gözlerini. Araba ağzına kadar simitle doluydu. <i>Garip</i>.  Arabayı geçti, kapıyı açıp içeri doğru seğirtti.
Sabahın bu erken saatlerinde pek kimselerin olmadığı bu müdavimler kıraathanesinde okuduğu gazeteyle gizlenen bir adam oturuyordu. Ona iyice yaklaştığında okuduğunun Resmi Gazete olduğunu gördü . <i>Yeni çıkan kanunları okuyan bir adam, deri eldivenlerini hala çıkarmamış</i>. Kravat iğnesine takıldı gözleri; dokuz dalı ve sayısız kökünün dallanıp budaklandığı gümüşi bir ağaç. Adam gazetesini indirdi:
<br>&nbsp;&nbsp;&nbsp;&nbsp;	“Lütfen oturun” dedi. Arkaya doğru taradığı siyah saçlarının uçları kıvırcıktı, ensesinde lüleler halinde.  Otuzlarının sonunda gözüküyordu; tıraşlı yüzünden keskin bir çizgi ile ayrılan favorilerinde yer yer gri ve beyaz saçlar belirmeye başlamıştı. Ciddi ama samimi bir yüzü vardı, gülümsüyordu. Deri eldivenli elini uzattı:
<br>&nbsp;&nbsp;&nbsp;&nbsp;	“Ben Tahir Kuşaklı.” diyerek kendini tanıttı.
<br>&nbsp;&nbsp;&nbsp;&nbsp;	“Kemal Kısaçöp. Tanıştığımıza memnun oldum.”
<br>&nbsp;&nbsp;&nbsp;&nbsp;	“Kemal Bey, lafı uzatmamaya çalışacağım, aklınızın biraz karışık olduğunu biliyorum. Basitçe, özel bir lisenin yönetim kurulu kisvesi altında, Devlet'’imizi devirmeye çalışan (yani böyle saçma bir fikrin gerçekleşebileceğine inanan) bir örgütün varlığından şüpheleniyoruz. Göreviniz, öncelikli olarak okulu gözlemlemek ve okulun öğrencilerinin güvenini kazanmak. Sıradan ya da değil, bu esnada karşılaştığınız her türlü bilgiyi bana bildirmenizi istiyorum. Durum aksini gerektirmedikçe, öğretmenler ve yöneticilerle ilk adımı sizin tarafınızdan atılmış bir ilişkiniz olmayacak ve okula girip çıkmayacaksınız; zira siz sıradan bir simitçisiniz. Bu görevi sadece siz, ben ve de çalıştığım bölümün başı biliyor. Yani görev esnasında karşılaşacağınız ve size kendini dost olarak tanıtacak kişiler, sizin de tahmin ediyor olduğunuz üzere, dostunuz olmayacaklar. Katiyen onlara güvenmeyiniz. Bu dediklerim görevinizi, ya da daha doğrusu görevimizin, ilk aşamasıdır. İleriki haftalarda daha derin bir araştırmaya geçeceğiz. Şimdilik, sadece gözlemleyeceğiz.”
<br>&nbsp;&nbsp;&nbsp;&nbsp;	“Bu… genelde yaptıklarımın dışında bir… görev.”
<br>&nbsp;&nbsp;&nbsp;&nbsp;	“Evet, bunun farkındayım…”, bir saniye duraksadı “ama size güveniyoruz.”
</p>
<p align="justify">
&nbsp;&nbsp;&nbsp;&nbsp;
Kemal gülümsedi:
<br>&nbsp;&nbsp;&nbsp;&nbsp;	“Teşekkürler...”
<br>&nbsp;&nbsp;&nbsp;&nbsp;	“Rica ederim.” Ceketinin cebinden bir zarf çıkardı. “Bu zarfta sermayeniz yatıyor Kemal Bey. Siz şu andan itibaren bir polis değil, bir simitçisiniz.”
Buraya gelirken duymak istediği son şey, bu sözlerdi. Yol boyu içinde taşıdığı başına gelenlerin bürodakilerin yaptığı korkunç bir eşek şakası olduğuna olan inanç bu sözlerle paramparça oldu.  
</p>
<p align="justify">
&nbsp;&nbsp;&nbsp;&nbsp;
“Simitlerinizi  okula yarım saat uzaklıktaki bir fırından alacaksınız. Satamadığınız simitler olursa -ki olacağını sanmıyorum, okulun yakınlarındaki kahvaltı edilebilecek tek yer sizin arabanız olacak- evinizin yakınındaki parkta güvercin yemi yapınız. Her gün taze simitler alınız. Ve unutmayın, siz bir polis değil simitçisiniz. Yalnızca, etrafıyla herkesten biraz daha fazla ilgili bir simitçi.”
<br>&nbsp;&nbsp;&nbsp;&nbsp;	“Anlıyorum… Peki, ne kadar sürecek benim bu... görevim?”
<br>&nbsp;&nbsp;&nbsp;&nbsp;	“Tahmin edebileceğiniz gibi, bu iki duruma bağlı: Birincisi okul yönetiminin gerçekten gizli bir örgüt olup olmadığı, ikincisi ise, eğer öylelerse, sizin bu örgütü ne kadar çabuk çökerteceğiniz.”
<br>&nbsp;&nbsp;&nbsp;&nbsp;	“Ben? Tek başıma?” Sorunun son hecesi duyulamayacak kadar düşük çıkmıştı.
<br>&nbsp;&nbsp;&nbsp;&nbsp;	“Tabii ki ben de yardım edeceğim biraz.” Tahir’in sesinde bir babanın çocuğunu telkin ederkenki güveni duyuluyordu.
<br>&nbsp;&nbsp;&nbsp;&nbsp;	“Ben,” duraksadı “ve sizin yardımınız, bir örgütü çökertebilir mi gerçekten?” diye sordu, kafasını sallayarak.
<br>&nbsp;&nbsp;&nbsp;&nbsp;	“Tabii ki evet! Bakmayın siz, Amerikan filmleri hep de yalan değildir. Tek kişi yeter de artar bile! Ah, bu örgütlerden kaç tane olduğunu bir bilseniz. Devlet’imiz her ne kadar her şeye muktedir olsa da bütün bir şubeyi tek bir örgütün peşine takabilecek durumda değil maalesef. O yüzden son yirmi yıldır bu şekilde, bu görevlerle varlığını koruyor.”
<br>&nbsp;&nbsp;&nbsp;&nbsp;	“Bu sıradan bir görev yani?”
<br>&nbsp;&nbsp;&nbsp;&nbsp;	“Tam olarak öyle!”
<br>&nbsp;&nbsp;&nbsp;&nbsp;	“Galiba bir sorum daha var...”
<br>&nbsp;&nbsp;&nbsp;&nbsp;	“Lütfen.”
<br>&nbsp;&nbsp;&nbsp;&nbsp;	“Bu örgütün amacı nedir?”
<br>&nbsp;&nbsp;&nbsp;&nbsp;	“Ah, onu ben de bilmiyorum maalesef…” Sesinin verdiği güven, karşısındakini yüz üstü bırakmanın üzüntüsüyle yer değiştirmişti. “Ama inanıyorum ki bir ya da iki hafta içinde bunu bana siz söyleyeceksiniz.” Saatine baktı. “Arabanız kapının dışında, fırının adresi de zarfın içinde yazıyor”. Tahir ayağa kalktı, heyecanla Kemal’in elini sıktı, “Bir hafta sonra, burada, görüşmek üzere.” dedi ve kıraathaneden dışarı çıktı.
<br>
<br>&nbsp;&nbsp;&nbsp;&nbsp;“Görüşmek üzere.” diye yanıtladı ardından amirini dalgınca. 
</p> 



<br><br><br>
<p class="paragraph1" ><b>5</b></p> 
<br>

<p align="justify">
&nbsp;&nbsp;&nbsp;&nbsp;
Uyanıp da kendini toparlayabildiğinde en sonunda aklına gelen ilk belirsizlik yeni işinin polislik yanı değil, ne giymesi gerektiğiydi. Evden çıkıp araştırabilirdim, diye düşündü. Önlük tarzı bir şey giymesi lazımdı, her zamanki giysilerinin üzerine. Bir modacının simitçi üniforması tasarladığını hatırlıyordu. Ancak bunu bir filmde de görmüş olabilirdi, simitçilik bir üniforma gerektirir miydi? İşi gereği bir üniformaya ihtiyacı varsa, bunu sağlarlardı herhalde. Hayatına yeniden sıfır noktasından başladığına dair bir hisle, oflaya puflaya çıktı evinden. Fırından simitlerini aldı zarftaki parayla, okulun önüne sürdü arabasını. Simitçi arabasının gözünde mavi bir önlük buldu, gömleğinin üzerine geçirdi.
</p>
<p align="justify">
&nbsp;&nbsp;&nbsp;&nbsp;Okula vardığında kimseler yoktu ortalarda. Aklına takılanları düşünerek birilerinin gelmesini bekledi, bekledi. Bir süre sonra sokağın başında üç öğrenci gözüktü.
</p>
<p align="justify">
&nbsp;&nbsp;&nbsp;&nbsp;“Abi valla ne iyi ettin de geldin buraya” dedi biri parayı uzatırken. “Evet ya, sabahları ne yapacağımızı şaşırmıştık” diye devam etti ikincisi. “Ben Eyüp” diye sözü devraldı üçüncü, “Ben Kâmil bu da Kasım”. Yeni hafiyelik görevim için ilk potansiyel bilgi kaynakları... Çocuklar... Dakikalar geldi, dakikalar geçti, yeni öğrenciler ellerinde simitleri, okullarına gittiler. Hepsi memnundu yeni simitçilerinden.
</p>
<p align="justify">
&nbsp;&nbsp;&nbsp;&nbsp;Saat sekiz buçukta kesildi birbiri ardına gelen öğrenciler. Okul kapanıp da yeni müşterileri sınıflarından dışarı taşana dek yapacak bir şey yoktu. Okulun etrafını gezdi bir kez. Gözüne çarpan hiçbir gariplik yoktu. Boyası dökülmüş bazı duvarlar, yer yer sarmaşıklar, biraz da hayatın sıradanlığı.
</p>
<p align="justify">
&nbsp;&nbsp;&nbsp;&nbsp;
Oturdu, gözlemledi. Saatler geçti; ama günler böyle geçemezdi. Dikkat çekmemek için arabasını başka sokaklara sürdü, simit satmaya devam etti. Öğlene doğru okula tekrar döndü. Okulun çıkışında öğretmen olduğunu tahmin ettiği birkaç kişi sigara içiyorlardı ama hiçbiri Kemal’le ilgilenmedi. Okulun içinden gri takım elbiseli tombulca bir adam yaklaşıyordu ona doğru. Zamanında atletik ve güçlü olduğu belliydi. Ancak belli ki yaşlılık yıpratmış, şişmanlatmıştı vücudunu. Giydiği takım elbise bir zamanlar üzerine tam oturuyorduysa da şimdi omuzları ve bel kısmı patlamamak için ciddi bir çaba harcıyordu. 	Belindeki kemerde duran silah çarptı gözüne; adamın bunu saklama çabası veya derdi yok gibiydi. Kızıla çalan yanaklarının ortasındaki iri burnunun süslediği yuvarlacak bir suratı vardı. Burnunun altında ise onu olduğundan daha neşeli gösteren kırlaşmış gür bir bıyık. Kemal'e doğru yaklaştı:
<br>&nbsp;&nbsp;&nbsp;&nbsp;	“Günaydın!” diye neşeyle homurdandı karşısındaki tombul adam.
<br>&nbsp;&nbsp;&nbsp;&nbsp;	“Günaydın... Ne vereyim?”
	Bıyığıyla oynayarak bir an kararsız kaldı , kaşlarını çattı, “Pıfff! Bir çatal alayım en iyisi.”
</p>
<p align="justify">
&nbsp;&nbsp;&nbsp;&nbsp;   
Kemal bir çatal seçti, acemice sardı, uzattı. Adam kağıdı yarıya kadar sıyırıp çatalın ucundan küçük bir parça koparıp ağzına attı.
<br>&nbsp;&nbsp;&nbsp;&nbsp;	“Çatallar bir lira hocam...”
</p>
<p align="justify">
&nbsp;&nbsp;&nbsp;&nbsp;
Para merasiminden ve çatalı birkaç parçada yuttuktan sonra adam ellerini birbirine vurarak temizledi ve bir elini Kemal'e uzatarak:
<br>&nbsp;&nbsp;&nbsp;&nbsp;	“Ben Ertuğrul Kılıç. Buradaki güvenliğin başıyım.” dedi.
<br>&nbsp;&nbsp;&nbsp;&nbsp;	“Mahmut Gölge... Memnun oldum.” diyerek kendine uzatılan eli sıktı.
<br>&nbsp;&nbsp;&nbsp;&nbsp;	“Buralarda ilk kez görüyorum seni, sabah da buradaydın.” Gür kaşlarını kaldırarak cümlesine bir soru işareti ekledi.
<br>&nbsp;&nbsp;&nbsp;&nbsp;	“Evet, hocam, aslında uzun zamandır simitçilik yapıyorum ama bu mahalleye ilk defa geldim. Okulun olduğu yerde iş var, biliyor musun.”
<br>&nbsp;&nbsp;&nbsp;&nbsp;	“Doğru... Birçok öğrenci var burada.” Sesinin tonu hem gereksiz bir bilgi vermenin saçmalığını taşıyordu hem de bunun aynı zamanda bir tehdit, bir uzak dur demek olduğunu söylemenin sertliğini. “İyi çocuklar hepsi de...”
<br>&nbsp;&nbsp;&nbsp;&nbsp;	“Öyleler vallaha... Sabah ne kadar mutluydu birkaçı, buralarda kahvaltı edecek yer bulamıyorlar mıymış ne. Artık her sabah uğrarım!” Kemal sahte bir neşe ile güvenlik görevlisinin tehdidini silkip attı.
<br>&nbsp;&nbsp;&nbsp;&nbsp;	“Hadi bakalım... Kolay gelsin öyleyse, ben okula döneyim.”
<br>&nbsp;&nbsp;&nbsp;&nbsp;	“İyi günler abi.”
</p>
<p align="justify">
&nbsp;&nbsp;&nbsp;&nbsp;
Okul çıkışında aynı öğrenciler tekrar geldiler, bazıları karınlarının açlığına bazıları da muhabbetin. Öğretmenlerinin karşısında sigaralarını yaktılar ve öğrendiklerini unutmaya çabaladılar kalan güçleriyle.
</p> 



<br><br><br>
<p class="paragraph1" ><b>6</b></p>
<br>

<table border="1"> 
<tr>
<td>
<p align="center">
&nbsp;&nbsp;&nbsp;&nbsp;
<i>(...)</i>
</p> 
<p align="justify">
&nbsp;&nbsp;&nbsp;&nbsp;
<i>Hiçbir şüpheli şahıs ve durum ile karşılaşmadım. Olası tek şüpheli Ertuğrul Kılıç – okulun özel güvenliğinin başı. İnsanlara eski bir polis olduğunu söylemesine rağmen kayıtlarda adına rastlamadım – göz korkutmak için uydurduğu bir yalan olduğuna inanıyorum. Fark ettirmeden beni gözlemliyor, yani fark ettirmediğini düşünüyor.
</i></p>
<p align="justify">
&nbsp;&nbsp;&nbsp;&nbsp;
<i>Okulun dört tarafındaki olası giriş ve çıkışları gözlemleyen kameralar yerleştirdim; akşamları herhangi bir faaliyet yok.
</i></p>
<p align="center">
&nbsp;&nbsp;&nbsp;&nbsp;
<i>(...)</i>
</p> 
</td>
</tr>
</table> 




<br>
<p align="justify">
&nbsp;&nbsp;&nbsp;&nbsp;
Tahir gözlerini okuduğu rapordan ayırmadan çayından bir yudum aldı. Yazının sonuna geldikten sonra kağıtları çantasından çıkardığı bir zarfa koydu ve zarfı tekrardan çantasına yerleştirdi:
<br>&nbsp;&nbsp;&nbsp;&nbsp;	“Evet, ne düşünüyorsunuz?”
<br>&nbsp;&nbsp;&nbsp;&nbsp;	“Raporumda da belirttiğim gibi, okulda gizli bir terör örgütüne dair hiçbir olağandışı veya şüpheli davranışa rastlamadım.”
<br>&nbsp;&nbsp;&nbsp;&nbsp;	“Peki ya olağan durumlar?” diye sordu gülümseyerek.
<br>&nbsp;&nbsp;&nbsp;&nbsp;	“Nasıl yani?”
<br>&nbsp;&nbsp;&nbsp;&nbsp;	“Yani şüphe uyandırmamak için yapılması gerekenler. Gerçekten de okul ile bir bağlantısı yoktur belki de bu örgütün. Okulun bir yerlerinde saklanıyordur sadece? Yine de bir bağ var gibi geliyor bana. Güvenliğin başındaki kişiden bahset.”
</p> 
<p align="justify">
&nbsp;&nbsp;&nbsp;&nbsp;
Küçümseme ile karışık bir şaşkınlıkla kaşlarını kaldırarak cevapladı:
<br>&nbsp;&nbsp;&nbsp;&nbsp; “Ertuğrul Kılıç mı? Sıradan bir güvenlik görevlisi sadece. Okul korumak can sıkıcı bir iş olduğu için boş zamanlarında izlediği filmlerde gördüklerini taklit etmeye çalışıyor. Bir tehlike bekliyormuş gibi davranıyor, kendini önemli hissetmek istiyor kanımca.”
<br>&nbsp;&nbsp;&nbsp;&nbsp; “Belki de bu tehlikeyi, öngörüyordur? Belki de gerçekten senden şüpheleniyordur.”
</p> 
<p align="justify">
&nbsp;&nbsp;&nbsp;&nbsp;
Yapısı bir soruya benzese de cümlesini söylerken kullandığı ton dediğinin bir olasılık değil, hakikatin ta kendisi olduğunu söylüyordu. Kemal şaşırdı:
<br>&nbsp;&nbsp;&nbsp;&nbsp;	“Çocuklara bayat simit satmamdan mı çekiniyor? Ya da el altından uyuşturucu vermemden?”
<br>&nbsp;&nbsp;&nbsp;&nbsp;	“Hayır, hayır... Onun gerçekten de bir güvenlik görevlisi olduğunu kabul edin. Ama bu okulun değil, örgütünün. Okulunu korudukça, kendi örgütü de güvende.”
</p> 
<p align="justify">
&nbsp;&nbsp;&nbsp;&nbsp;
Kemal inanmayan bir ifadeyle kaşlarını çattı ve derin bir nefes alarak sordu:
<br>&nbsp;&nbsp;&nbsp;&nbsp;	“Efendim, bu okulda yasadışı bir faaliyetin sürdüğünü ve bu faaliyetin kaynağının organize bir suç örgütü olduğunu nereden biliyoruz?”
<br>&nbsp;&nbsp;&nbsp;&nbsp;	“Görevin ilk gününde söylemiştim: geçen haftalarda yakaladığımız bir teröristin itiraflarından biriydi bu. Artık örgütlü bir şekilde okullara sızmayı ve o şekilde amaçlarına ulaşmayı düşünüyorlarmış. Örgütünün seçtiği okullar listesinde burası da vardı.”
</p> 
<p align="justify">
&nbsp;&nbsp;&nbsp;&nbsp;
Canı sıkılarak:
<br>&nbsp;&nbsp;&nbsp;&nbsp;	“Evet onu biliyorum. Demek istediğim... Sözüne neden güveniyoruz. Bir aydır bu okulu gözlemliyorum, ortada bir örgüt yok!”
<br>&nbsp;&nbsp;&nbsp;&nbsp;	“Daha!” diye umutla gürledi Tahir Kuşaklı'nın kalın sesi; devletin gizli çalışanlarının en şereflisi ve itaatkarı, siyah takım elbisesi ve gümüş kravat iğnesiyle bir başka örgütün yalnız temsilcisi, Devlet'in düşmanlarının üzerine acımasızca sürdüğü lanetli bir süvari. Ağzından çıkan <i>daha</i> değildi sanki, <i>var</i> demişti temsil ettiği otorite.
<br>&nbsp;&nbsp;&nbsp;&nbsp;	“İnanmalıyız ki inancımıza ulaşabilelim. Kemal, senden bu akşam okula sızmanı istiyorum.”
</p> 
<p align="justify">
&nbsp;&nbsp;&nbsp;&nbsp;
Yüz ifadesini daha da ciddileştirerek devam etti:
<br>&nbsp;&nbsp;&nbsp;&nbsp;	“Bu akşam örgütümüzün kesin kanıtlarını ele geçireceksin. Planımız şöyle: Bu akşam sabaha karşı 02:34'te mahallenin elektrikleri kesilecek. Okulun güvenlik sisteminin jeneratörleri – eğer raporunda belirttiğin model doğru ise – bir dakika içinde çalışmaya başlayacak. Ve kameralar tekrardan devreye girecekler. Şanslıyız ki eski bir model, başlaması zaman alıyor. Bir kez okulun içine girdikten sonra, işin kolay. Kanunlar gereği, okul gibi bir kurumun içerisinde sadece birincil dereceden önemli raporların dosyalandığı ofisler ve odalara kamera konulabiliyor. 
<br>&nbsp;&nbsp;&nbsp;&nbsp;	“İçeri girdiğinde ilk işin güvenlik odasını bulmak olacak. O odada olacak güvenlik görevlilerinin akşam yemeklerine geç tesirli kimyasallar konulmasını emretmiştim bugün. Görüyorsun ya, okulu gözlemlemene rağmen okul senin farkında olmadığın dış etkilerden etkilenebiliyor. Neyse, önemli değil. Zaten öyle olması gerekiyor. Planımıza devam edelim! Güvenlik elemanları o saatlerde tuvaletten çıkamaz halde olacaklar. O odaya gidip kameraların canlı kaydını durduracaksın ve geçen aylardan bir gecenin kaydını yerine çalıştıracaksın.
<br>&nbsp;&nbsp;&nbsp;&nbsp;	Raporunda okulda geceleri altı güvenlik görevlisi bulunduğunu ve bunlardan dördünün ikili gruplar halinde okulun girişlerindeki kulübelerinde oturduğunu belirtmişsin. Okula girip, kameraları etkisiz hale getirdikten sonra tüm o dosyaları araştırmanı istiyorum...”

</p> 



<br><br><br>
<p class="paragraph1" ><b>7</b></p>
<br>

<p align="justify">
&nbsp;&nbsp;&nbsp;&nbsp;
Ters giden bir şeyler vardı. Edebiyat zümresinin yıllık planını gördüğünde pek şaşırmamıştı. Edebiyat hocaları Kemal'in zamanında da dersleri fazlasıyla keyiflerince anlatmayı severlerdi. <i>"Garip akımı gerçekten de gariptir"</i>  cümlesi şaşırtıcı değildi. Ama fizik zümresinde <i>"Gökyüzünün mavi olmasının sebebi yurdumuzun her daim yeşil çayırlarına en çok yakışan rengin mavi olmasıdır"</i>  cümlesini gördüğünde afallamıştı. Bunun gibi başka birçok saçmalık diğer derslerin notlarında tekrar tekrar karşısına çıkıyordu ki bir anda gümbürtüyle karışık bir ses işitti:
<br>&nbsp;&nbsp;&nbsp;&nbsp;	“Kıpırdama!”
</p> 
<p align="justify">
&nbsp;&nbsp;&nbsp;&nbsp;
Kemal duyduğu ses ile donakaldı. Konuşanın kim olduğunu anlaması için dönmesine gerek yoktu.
</p> 
<p align="justify">
&nbsp;&nbsp;&nbsp;&nbsp;
Aynı durum Ertuğrul Kılıç için de geçerliydi. Silahını doğrulttuğu Kemal Kısaçöp'ü okulun güvenliklerden bir başkası görmüş olsa her sabah selamını alıp verdiği bu simitçiyi gecenin bu saati neden burada bulduğuna anlam veremezdi. Oysa Kemal'in kendisini suçüstü yakalayan adamın suratında gördüğü tek ifade, pis bir sırıtıştı.:
<br>&nbsp;&nbsp;&nbsp;&nbsp;	“Neden gülüyorsun?” diye sordu.
<br>&nbsp;&nbsp;&nbsp;&nbsp;	“Çünkü seni burada bulacağımı biliyordum”
</p> 
<p align="justify">
&nbsp;&nbsp;&nbsp;&nbsp;
Kendisinin bile birkaç saat önce öğrendiği bir bilgiyi gizli ajancılık oynayan adamın bilmesine imkân yoktu:
<br>&nbsp;&nbsp;&nbsp;&nbsp;	“Nasıl?”
<br>&nbsp;&nbsp;&nbsp;&nbsp;	“Çok fazla tesadüfün üst üste gelmesi diyebilirim. Böyle güzel bir gecede elektriklerin kesilmesi, bunun üzerine hem bizimkilerin hem benim, alayımızın birden midelerimizin bozulması… Ha tabii bir de okulun her yerine koyduğum hareket sensörlerinin teker teker çalışmaya başlaması...”
</p> 
<p align="justify">
&nbsp;&nbsp;&nbsp;&nbsp;
Hasmının yüzünde beliren hayal kırıklığı ve umutsuzluğu gördü ve keyiflendi muzaffer güvenlik görevlisi. Bıyıklarını titreterek güldü:
<br>&nbsp;&nbsp;&nbsp;&nbsp;	“Ama senin burada, okulun içinde yakalayacağımı okula ilk geldiğin gün biliyordum... Sadece günü daha belli değildi. Şimdi düş önüme terörist!”
</p> 
<p align="justify">
&nbsp;&nbsp;&nbsp;&nbsp;
Son kelimeyle irkildi Kemal. <i> Anlaşılan herkes herkesin teröristi olmuştu…</i> 
</p> 
<p align="justify">
&nbsp;&nbsp;&nbsp;&nbsp;
“Terörist?” diye şaşırarak sordu işinden zorla erken emekli edilmiş komiser yardımcısı.
<br>&nbsp;&nbsp;&nbsp;&nbsp;	“Evet, değil misin!? Yoksa böyle bir gecede Devlet'in belgelerine el sürmezdin.”
</p> 
<p align="justify">
&nbsp;&nbsp;&nbsp;&nbsp;
Gülümseyerek yanıtladı:
<br>&nbsp;&nbsp;&nbsp;&nbsp;	“Bu belgeler devletin olamaz. Saçmalıklarla dolu hepsi.”
<br>&nbsp;&nbsp;&nbsp;&nbsp;	“Senin için öyle, yoksa onları neden dokunasın? Neden onları kendi propagandalarınla değiştirmek isteyesin? Kaç aydır seni ve senin gibi Devlet düşmanlarını bekliyorum.”
</p> 
<p align="justify">
&nbsp;&nbsp;&nbsp;&nbsp;
Karşısındakinin emekli bir polis olmadığını biliyordu. Gerçek bir güvenlik görevlisi olmadığını da tahmin edebiliyordu artık. Ama kendini Devlet’i koruyan bir kuvvet gibi göstermesi? Akıl alır gibi değildi.
</p> 
<p align="justify">
&nbsp;&nbsp;&nbsp;&nbsp;
“Sen kimsin?”
<br>&nbsp;&nbsp;&nbsp;&nbsp;“Seni suç üzerinde yakaladığıma göre artık sana bunu söylemekte bir sakınca görmüyorum” diye mutlulukla yanıtladı tombul adam. Silahını tutan ellerinden birini bırakıp bıyığını burkarak cevaplayıverdi çaresiz avının sorusunu:
<br>&nbsp;&nbsp;&nbsp;&nbsp;	“Ben Devlet'in bir polisiyim!”
<br>&nbsp;&nbsp;&nbsp;&nbsp;	“Hayır!” Çığlığı istemsizce terk etmişti dudaklarını…
<br>&nbsp;&nbsp;&nbsp;&nbsp;	“Evet...! Ben ve meslektaşlarım, okulları senin gibi teröristlerin sapkın ve ahlaksız fikirlerinden korumaya çalışıyoruz. Her okula bir gizli polis... İtiraf etmeliyim, ben de ilk duyduğumda şaşırmıştım. <i>Herhalde şaka</i> diye düşünmüştüm. Bu okula geldiğimde hala da öyle düşünmekteydim. Ta ki seninle karşılaştığım ana kadar. Her vakit okulun çevresinde dolaşıyordun. Sıradan bir simitçi de olabilirdin, evet, ama öyle olmadığını hissediyordum. Bir süre sonra anladım ki Devlet'i korumak bir şaka değil, hangi tehlikeden olursa olsun. Silahlarla devletin otoritesini yıkmak isteyen de bir, devletin uygun gördüğü fikirleri gece yarıları sapık fikirlerle değiştirmeye çalışanlar da...”
</p> 
<p align="justify">
&nbsp;&nbsp;&nbsp;&nbsp;
Kemal aniden bakışlarını Ertuğrul Kılıç'ın arkasına çevirdi. Ertuğrul Kılıç'ın dikkatini kaybettiği bir saniye, Kemal'in kendini tutsak eden meslektaşını silahını kapıp kaçmasını sağlayacak açıklığı yakalamıştı. Bir eliyle silahı tuttuğu eline, diğer eliyle de yüzünün tam ortasındaki sevimli burna birer yumruk attı ve koşarak okuldan çıktı. Kameraları umursamadan çitlerin üzerinde atlayarak gecenin karanlığına karıştı.
</p> 



<br><br><br>
<p class="paragraph1" ><b>8</b></p>
<br>


<p align="justify">
&nbsp;&nbsp;&nbsp;&nbsp;
“Sen! Sen her şeyi biliyordun!” diye bağırdı karşısındaki sakin şekle. Nefes nefese ve ter içindeydi. Okuldan Tahir Kuşaklı ile buluşacakları parka kadar aklına saplanmış tek bir soruyla, canhıraş koşarak gelmişti.
</p> 
<p align="justify">
&nbsp;&nbsp;&nbsp;&nbsp;
“Sakin olun Kemal Bey, sakin. Tebrikler! Görevinizi başarıyla tamamladınız.” diye yanıtladı oturduğu banktan kalkmadan.
<br>&nbsp;&nbsp;&nbsp;&nbsp;	“Neden benden başka bir polisin peşine düşmemi istedin? Neden beni bir suçlu konumuna soktun?”
<br>&nbsp;&nbsp;&nbsp;&nbsp;	“Polisin değil Kemal Bey, bir örgütün. Siz bir örgütün peşindeydiniz. Bu örgütün var olmadığını mı düşünüyorsunuz? Sizin sayenizde. Yılanın başını küçükken ezmek gerek demişler. Biz de öyle yapmadık mı? Devlet'in yeni eğitim politikasının karşısına çıkabilecek düşünceleri ve tabii ki örgütlerin tohumlarını daha filizlenmeden yok ettik. Belki bir örgüt yoktu, belki hiçbir zaman da olmayacaktı... Bunu bilemeyiz ama bunun bir gün olabileceği ihtimalini de göz ardı edemeyiz. Düşmanları yok etmenin en iyi yollarından biri ihtimalleri ortadan kaldırmaktır…”, bir an durakladı, sonrasında devam etti:
<br>&nbsp;&nbsp;&nbsp;&nbsp;	“Ertuğrul Kılıç için siz gelişi güzel bir hırsız ya da davetsiz misafir değilsiniz. Bir aydır sizi gözlemliyor ve o da kendi görevi üzerine notlar alıyor, raporlar hazırlıyor. Yarın Ertuğrul Bey'i tüm ülke bir kahraman olarak tanıyacak. Herkes basit bir polisin aylardır sürmekte olan bir terörist komplosunu nasıl durdurduğundan bahsedecek. Ve herkes Devlet'in okullarını korumayı bir an bile bırakmadığını bilecek. Böylece kimse yanlış şeyler yapmaya kalkışmayacak. Dediğim gibi, tebrikler! Devlet'in düşmanlarını onlar daha var olamadan durdurdunuz!”
</p> 
<p align="justify">
&nbsp;&nbsp;&nbsp;&nbsp;
Tahir Kuşaklı'nın yüzünde en temiz gülümsemesi vardı.
</p> 
<p align="justify">
&nbsp;&nbsp;&nbsp;&nbsp;
“Ama o belgeler... onlar yanlış ve saçma şeylerle dolular!? Ben kimi kimden korudum, eğer koruduğum okul bu bilgileri öğretiyorsa, eğer hakikatlerin yok olmasına sebep olduysam?”
<br>&nbsp;&nbsp;&nbsp;&nbsp;	“Hakikatler? <i>Yanlış ve saçma</i> bilgiler? Bu sizin yanlış ve saçmayı nasıl belirlediğinize bağlı... Bana mutlak olan bir şey söyleyebilir misiniz?” Gülümseyerek ekledi. “Devlet'ten başka tabii ki. O, sizin gibi koruyucuları olduğu müddetçe her zaman baki kalacaktır... 	“Söyleyemiyorsunuz, değil mi? Eğer hakikatlerden bahsedeceksek, önce mutlak olanları söyleyebilmeniz lazım. Hakikati bulabilmek için ilk önce inanmak gerekir. Belitleri belirlemelisiniz ki bu belitlere uyan hakikatleri bulabilesiniz. Gökyüzünün neden mavi olduğunu birçok farklı şekilde açıklayabilirsiniz. Hangi açıklamayı kabul edeceğinizi ise inancınız belirler. Mesela; güneş ışınları atmosfere girdiğinde atmosferdeki gaz moleküllerine ve toz parçacıklarına çarparak saçılırlar. Gün ışığı, değişik dalga boylu birçok ışından oluşur. En kısa dalga boylu mavi ışınlar atmosferin üst tabakalarındaki küçük parçacılar tarafından hemen saçılırlar. Fakat kırmızı ışık -ki en büyük dalga boylu ışıktır- saçılmak için daha büyük parçacıklara çarpmak zorundadır… Nasıl? Güzel bir açıklama, değil mi?
<br>&nbsp;&nbsp;&nbsp;&nbsp;	“Böyle açıkladığımızda insanların daha mutlu olacağını mı düşünüyorsunuz peki? Ve bana sormadınız, i>ama mor ışık maviden de küçük dalga boyuna sahip öyleyse neden gökyüzü mor değil</i>? Görüyorsunuz ya, daha da çok soru, daha da çok kafa karışıklığı... İnsanların ihtiyacı olan şey sizin hakikat diye inandığınız fizik yasaları mı? Neden? Cevabın sadece bir kısmına sahip olabilmek için mi? Asla cevabın tamamına ulaşamamak, her zaman yeni sorular ve yeni mutsuzluklar elde etmek...
<br>&nbsp;&nbsp;&nbsp;&nbsp;	“Devlet'in tek bir amacı vardır o da insanların mutluluğudur, bunun için de elinden gelen her şeyi yapar. Sizin hakikat dediğiniz gerçekleri değiştirmek de buna dahildir. Sizin hakikatleriniz ne kadar keyfi ise, Devlet'inkiler de o kadar keyfidir. Saçma dediğiniz bu notlar, bu yeni müfredat herkesin mutlu olabilmesi için özenle hazırlanmış bir çalışma. O yüzden üzülmeyin, müsterih olun, mutlu olun. Ülkenizin iyiliği için çalışmıyor musunuz? Bunun sonucunda mutlu olacak insanları düşünün. Yarın hayat daha güzel olacak.”
</p> 
<p align="justify">
&nbsp;&nbsp;&nbsp;&nbsp;
Kemal'in zihninden o kadar çok şey geçiyordu ki bunun yüzündeki yansıması tek bir şey olabilirdi: hissiz, donuk bir bakış. Tahir Kuşaklı sözü tekrardan devraldı:
<br>&nbsp;&nbsp;&nbsp;&nbsp;	“Elimi sıkmayacağınızı biliyorum...” Elini uzattı, birkaç saniye bekledi. Karşısındakinden bir tepki alamayacağını kesin olarak teyit ettikten sonra konuşmasına devam etti:
<br>&nbsp;&nbsp;&nbsp;&nbsp;	“... ama yine de sizinle çalışmak güzeldi. Bu durumda olmanız beni gerçekten üzüyor. Yarın bir suçlu olacaksınız... Korkmayın ama, Devlet size sahip çıkacak.”
Ceketinin içinden bir silah çıkardı, Kemal'in karnına doğrulttu ve tetiği çekti. Kemal daha karnına saplanan iğneye başını çeviremeden yere devrilmişti bile.
</p> 



<br><br><br>
<p class="paragraph1" ><b>9</b></p>
<br>

<p align="justify">
&nbsp;&nbsp;&nbsp;&nbsp;
“<i> Tak tak</i> , dedi kapı.
<br>&nbsp;&nbsp;&nbsp;&nbsp;	<i>Efendim</i>, dedim.
<br>&nbsp;&nbsp;&nbsp;&nbsp;	<i>Aç beni</i>, dedi. Açtım. İki adam vardı. Siyah giyinmişlerdi. <i>Evlendirme dairesinden geliyoruz</i>, dediler, <i>evlilik verginizi ödememişsiniz, evliliğinizi fes etmeye geldik.</i>
<br>&nbsp;&nbsp;&nbsp;&nbsp;	<i>Ama nasıl olur</i>, dedim, <i>hiç geciktirmeden her ay ödüyorum.</i>
<br>&nbsp;&nbsp;&nbsp;&nbsp;	<i>Onu bilmeyiz</i>, dediler, <i>biz buraya sizi anlamaya değil bu evliliği bitirmeye geldik. 	Eşinizi çağırın ve evlilik cüzdanınızı getirin.</i>
<br>&nbsp;&nbsp;&nbsp;&nbsp;	<i>Ama</i>, diye başlayacak oldum, <i>Hayır dinlemiyoruz</i>, dediler.
</p> 
<p align="justify">
&nbsp;&nbsp;&nbsp;&nbsp;
Gittim Leyla’yı çağırdım. Yastık kılıfımın içinden de evlilik cüzdanımı çıkardım, gittim yanlarına.
</p> 
 
<p align="justify">
&nbsp;&nbsp;&nbsp;&nbsp;
Heriflerden biri aldı benim cüzdanı, okudu, karıştırdı, inceledi, birkaç saniye durdu ve parçalamaya başladı. Leyla çığlığı bastığı gibi adamın üzerine atlamaya kalktı, <i>Öldüreceğim seni, ne yaptığını sanıyorsun sen</i>, diye bağırmaya başladı, tabii diğer adamın eli de armut toplamıyordu, <i>Bırak beni, bırak diyorum sana!</i>
</p> 
<p align="justify">
&nbsp;&nbsp;&nbsp;&nbsp;
<i>N’apıyorsunuz</i>, diye bağırıp ben de üzerlerine yürüdüm, defteri yırtmakta olan, <i>İşimizi</i>, diye kıkırdadı. Leyla’yı durduran herif diğer kolunu açtı ve beni de kıstırdı. Diğeri evliliğimi yıkma işini bitirmişti. Bana baktı, çarpık dişlerini göstererek sırıttı. Elimi, üzerinde kâğıt yırtıkları olan pençesiyle kavradı ve cebinden parlak bir nesne çıkardı. Kötü adamların purolarının ucunu kesmek için kullandıkları bir cep giyotiniydi, iki delik vardı üzerinde. Leyla bir kez daha çığlık attı, <i>Hayır hayır hayır!</i> Yüzük parmağımı deliklerden birine yerleştirdi, diğerine de sevgili karımınkini. Kıkırdadı ve aletin yanını hızlıca ittirdi. Bayılmışım...
</p> 
<p align="justify">
&nbsp;&nbsp;&nbsp;&nbsp;
Uyandım. Etrafıma baktım. Beyaz bir odada, tek kişilik bir yatakta yatıyordum. Perdesi demir teller olan bir pencereden yüzüme güneş vuruyordu. Leyla yoktu. Yüzük parmağım yoktu…”
</p> 
<p align="justify">
&nbsp;&nbsp;&nbsp;&nbsp;
Bir anlık bir duraklamanın ardından:
	“Ama bu zaten böyle değil miydi?” diye viyakladı Profesör Veli.
</p> 
<p align="justify">
&nbsp;&nbsp;&nbsp;&nbsp;
<i>Profesör Veli kumpanyamızın başıydı.</i>
</p> 
<p align="justify">
&nbsp;&nbsp;&nbsp;&nbsp;
“Hayır doktor! Anlamıyorsun. Bu böyle değildi. Dün de değildi, ondan önce de. Leyla’yı bulmam için çıkmam gerek buradan”. Bacaklarını karnına çekti.
</p> 
<p align="justify">
&nbsp;&nbsp;&nbsp;&nbsp;
<i>Ben de tıpkı o Mecnun gibi uyanmıştım, Tahir beni karnımdan vurduktan sonra. Nerede olduğunu bilmediğim bir hastanenin, demir perdeli beyaz bir odasında.</i>
</p> 







<p align="justify"> <br><br><br></p> 
* <a name="myfootnote1">[1]</a>: Kapak Resmi: madras91, <a href="https://www.flickr.com/photos/96579667@N05/46119495492/in/album-72157712075310477/">By night</a>, <a href="https://creativecommons.org/licenses/by/2.0">CC BY 2.0</a>, via Flickr. <a href="#f2">↩</a>

