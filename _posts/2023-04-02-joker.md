---
layout: post
title: Joker
---

Batman fanfiction’ı yazmanın hayallerimden biri olduğunu söylemiştim bir vakit Twitter'da bir anımda hatırlarsanız.

![_config.yml]({{ site.baseurl }}/images/joker/conrad_veidt.jpg)

Geçenlerde yukarıdaki resmi gördüm bir yerlerde. 1928 yapımı “The Man Who Laughs” filminden, Gwynplaine karakterini canlandıran Conrad Veidt. Peki Conrad Bey’in gülcemali size kimi hatırlattı?
Tabii ki sevgili kötümüz Joker!

![_config.yml]({{ site.baseurl }}/images/joker/joker_comic.jpg)

Araştırmalarım (Wikipedia) kimin (Bob Kane, Bill Finger, Jerry Robinson) Joker’i yarattığını kesin olarak söyleyemese de, Conrad’ın canlandırmasından etkilendiklerinde herkes hemfikir.
Peki ben bunu niye yazdım? Çünkü “The Man Who Laughs” filmi de aslında Victor Hugo’nun “L’homme Qui Rit” eserinden bir uyarlama. 

![_config.yml]({{ site.baseurl }}/images/joker/l_homme_qui_rit.png)

Kitabı okumadığım için konusunu bilmiyorum ancak araştırmalarıma yeniden devam ettiğimde (Wikipedia again, surprise surprise), kitabın ana karakterinin adının Gwynplaine olduğunu ve çocukken yüzünden yaralandığı için simasının geçmeyen bir “gülümsemeyle” deforme olduğunu öğrendim.

![_config.yml]({{ site.baseurl }}/images/joker/l_homme_qui_rit_2.jpg)

Yani Victor Hugo bir filme, film de Joker’e ilham kaynağı olmuş gibi. Tabii “bıçak yaralarının kalıcı gülümsemesi” imgesi, Gwynplaine karakteriyle bitmiyor. Aynı zamanda Nolan’ın Batman serisinde Heath Ledger’ın canlandırdığı Joker’in de gülümsemesi kazayla içine düştüğü kimyasalın değil (muhtemelen) bıçak yaralarının sonucu. 

![_config.yml]({{ site.baseurl }}/images/joker/heath_ledger_joker.jpg)

Ve böylece dairemiz tamamlanıyor mu? Hayır. Hugo’nun 1869’da yazdığı bir romanın 2008’de çıkan bir filmi etkilemesi ne anlama geliyor? Kim bilir. Joker nasıl bir karakter? One day…

![_config.yml]({{ site.baseurl }}/images/joker/joker_moore.jpg)
